---
title: "XLVI."
draft: false
weight: 66
categories: Latin
poets: "Pierre de Riga"
centuries: "Twelfth"
---

SEC. 12 –– XLVI. Friderici Barbarossae temporibus, An. 1170. claruit Petrus de Riga, Remensis, qui carmine Leonino, Auroram, sive Vetus et Novum Testamentum, conscripsit. MS. codex in Pergameno antiquissimus, à Moniali quadam Aldenburgensi scriptus, hujus Aurorae, asservatur in Bibliotheca Publ. Jenensi, cujus versus initiales sunt:

<ol class="verse couplets" start="1">
  <li>'Principio coelum terrasque creasse refertur</li>
  <li>Qui sine principio, qui sine fine manet.</li>
  <li>Ex nihilo non ex aliquo simul omnia fecit,</li>
  <li>Non tamen effigiat cuncta creata simul,' &c.</li>
</ol>

Inclinante hoc quoque seculo, vixit Matthaeus Vindocinensis, qui Elegis versibus Thebaidem, h. e. Paraphrasin Sacrae Historiae Tobiae conscripsit, et Bartholomaeo, Archiepiscopo Turonensi, dedicavit.
