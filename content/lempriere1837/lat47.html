---
title: "XLVII."
draft: false
weight: 67
categories: Latin
poets: "Bernard de Cluny"
centuries: "Twelfth"
---

Anno 1140. scripsit Bernardus Morlanensis, sive Morlacensis, natione Anglus, Ordinis Benedictini Monachus Cluniacensis: ingenio, pietate et eruditione celebris, teste Pithaeo. Reliquit elegantissimos de Mundi Contemtu Rhythmos Dactylicos, ultra ter mille versus continentes, quorum initium est,

<blockquote>
  'Hora novissima, tempora pessima sunt, vigilemus.<br>
  Ecce minaciter, imminet arbiter ille supremus.'
</blockquote>

Dicavit eos versus Petro Cluniacensi, Abbati. Legi praecipuè dignus est hic Auctor, inter omnes Scriptores Rhythmicos, non tantùm ob dictionem facilem et argutam, sed quia corruptos seculi mores ingeniosè subinde perstringit. Edidit hos Rhythmos, Nathan. Chytraeus, An. 1597. et Petrus Lucius, Rintelii 1626; nec non Eilhardus Lubinus. MS. asservatur in Academia Hafniensi, referente Borrichio.
