---
title: "IV"
draft: false
weight: 5
categories: Greek
poets: "Gregory Nazienzen"
centuries: "Fourth"
---
IV. Iisdem temporibus vixit Gregorius, Sasimae priùs, deinde Nazianzi, in patriâ, Episcopus: Gregorii, Nazianzensis Ecclesiae Presbyteri, et Nonnae, piae sanctaeque matronae filius. D. Hieronymi praeceptor, et Basilii, per 30. secundum Ruffinum verò, Lib. II. Histor. cap. IX. per XIII. annos, in variis Academiis contubernalis: κατ᾽ ἐξοχὴν Theologi nomen meruit, propter eximiam Divinarum literarum scientiam. Praeter alia divini ingenii monumenta, multa quoque Hexametris atque aliis Versibus Poëmata reliquit, qui versus, sec. Lil. Gyraldum, numerum triginta millium attingunt. Poëmata potiora sunt: Tragoedia, Christus Patiens, quae tamen à nonnullis Apollinari tribuitur; De Rebus suis, Libri Duo; De Variis Argumentis V. et N.T. Novem; De Virginitate et de Praeceptis à Virgine servandis Carmen; Spiritualia Epigrammata Tredecim; Sententiarum Spiritualium, carmine scriptarum, Libri Tres περὶ καθ᾽ ἑαυτὸν ἔπη, quibus ad Piam in Christo Vitam hortatur, &c. Praeter editiones, à B. Gerhardo et Clariss. Oleario, in Abaco, adductas, invenio quoque alias. Carmina ejus edita sunt Graec. Lat. Venet. 1504. f. 4. Ejusdem Opuscula, à Cyro Dadybrensi illustrata, anno 1575. prodierunt f. 8. Ex quibus τὰ περὶ καθ᾽ ἑαυτὸν ἔπη, tum item Gnomae δίστιχοι, et Iambica Carmina varia; praetereà Tetrasticha, cum Nicetae Davidis, Philosophi, Paraphrasi, et denique Ἀπόῤῥητα, seu Arcana cum Paraphrasi, habentur MSta in illustri Bibliotheca Augustanâ. Ejus Arcana, sive de Principiis, cum Paraphrasi Graeca, aliaque, 1601. ap. Plantin. f. 8. et antè, ab Hoeschelio, Lugd. 1591. Christus Patiens, Paris. 1545. f. 8. Odae ejus Graecè et Latine, Turn. 1605. Odae aliquot, cum Synesii, Cyranaei Episcopi Ptolemaidis, Hymnis, vario Lyricorum versuum genere conscriptis, ex Versione Fr. Porti, Cretensis, f. 24. ap. Steph. Exstant quoque Nicetae Philosophi in Gregorii Nazianzeni Poëmata Enarrationes, Venet. 1563.
