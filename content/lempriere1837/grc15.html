---
title: "XV"
draft: false
weight: 16
categories: Greek
poets: "John Damascene"
centuries: "Seventh"
---

Commemorandus hic itidem venit Johannes Damascenus, Chrysoroas, propter dona signularia appellatus, de quo Suidas dicit: 'Fuisse eum virum praestantissimum, et eorum, qui in disciplinis per ea tempora illustres fuerunt, nulli secundum. Vixit is Leonis Isauri et Constantini Copronymi temporibus. Praeter multa alia monumenta, quorum Catalogum B. Gerhardus in Patrologia p. 498. nobis exhibet, scripsisse fertur ab Eustathio, in Commentario ad Περιήγησιν Dionysii Afri, Drama Susannae, sed quod deperiit. Gyraldus quoque refert, scripsisse eum Regulas Canticorum, cùm iambis, tùm prosa etiam oratione: adhaec Borrichius, eum de Nativitate Christi, Epiphania, et Pentecoste, iambis commentatum fuisse dicit.
