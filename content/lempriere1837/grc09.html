---
title: "IX"
draft: false
weight: 10
categories: Greek
poets: "Amphilochius of Iconium"
centuries: "Fifth"
---

Gregorii Nazianzeni temporibus claruit etiam Amphilochius, Iconii in Lycaonia Episcopus, Basilio et Gregorio Nazianzeno percharus. De quibus tribus, Hieronymus in Epistola ad Magnum: 'Non facile.' inquit, 'judicari posse, quid in illis primùm admirari debeas, eruditionem seculi, an scientiam scripturarum.' Hic Amphilochius, inter alia, Carmen Iambicum scripsit ad Seleucum, quod Carmen prodiit Altdorfii, Anno 1644. f. 8. curante et recensente Nicolao Rittershusio. Titulus libri est: Amphilochii, Episcopi Iconii, De recta Studiorum ac Vitae Ratione, Epistola ad Seleucum, Versibus Iambici cccxxxiii. quasi quarto post N.C. Seculo scripta: Cunradi Rittershusii, J.C. Notis illustrata. Tertiùm edita. Curante et recensente Nicolao Rittershusio. Graeca Inscriptio est, Ἀμφιλοχίου Ἐπισκόπου Ἰκονίου, Ἐπιστολὴ πρὸς Σέλευκον. Numerum Versuum, qui Epistolam complet, innuit Auctor, in Fine Epistolae, his verbis:

<blockquote>
  Ἤν ἐθέλῃσθα, Σελέυκε, μαθεῖν τὸν ἀριθμὸν ἰάμβων,<br>
  Τρεῖς ἑκατοντάδας, ἴσθι, τόσας δεκάδας, μονάδας τρεῖς·<br>
  Αἰεὶ γάρ σε τέκος τριάδος φίλον εὔχομαι εἶναι.<br>
</blockquote>

Exstant etiam isti Iambi in Bibl. PP. edit. 2. Paris. Tom. viii. f. 665. Denique notandum, Jacobum Billium hanc Epistolam Gregorio Nazianzeno adscribere: quae tamen sententia Cunrado Rittershusio et D. Zehnero displicet.
