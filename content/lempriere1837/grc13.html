---
title: "XIII"
draft: false
weight: 14
categories: Greek
poets: "George Pisides"
centuries: "Seventh"
---

Georgius Pisides, magnae (ut Suidas ait,) Ecclesiae Diaconus et Χαρτοφύλαξ, sub Heraclio Imperatore, circa Annum 640. claruit. Praeter Arabica, et Encomium Anastasii, quae solutâ oratione scripsit, reliquit etiam tria Iamborum millia, de Mundi Opificio, sive, de Operibus VI. Dierum; ex quibus hodie 1088. tantùm supersunt, exceptis paucis reliquorum fragmentis, teste Vossio, de P.G. c. 9. ubi etiam ex Codice MSto Bibliothecae Augustanae inscriptionem Prologi nobis sistit, qui sic se habet: Γεωργίου, Διακόνου τῆς ἁγιᾶς Ἐκκλησίας τοῦ Πισίδους προοίμιον τῆς ἑξαημέρου διὰ ἰαμβῶν στίχων. De istis nonnemo judicat: 'Non incultos esse, si squalorem temporum illorum respiciamus.' Prodiit hoc opus Graecè et Lat. ap. Morellum, f. 4. Exstant praeterea ejusdem Iambi de Vanitate Vitae, edente Frid. Morello. Habentur etiam hi Iambi, unà cum Hexahemero, Tom. VII. Bibl. Magn. Colon. fol. 256. et Tom. VIII. Bibl. PP. Paris. edit. 2. fol. 354.
